# **End User Manual**
## **ผู้เช่าที่จอดรถ (Renter)**
### **ขั้นตอนการลงทะเบียนสำหรับผู้ใช้ใหม่**

&emsp;ผู้ใช้ใหม่ทุกคนต้องทำการลงทะเบียน สำหรับการจองที่จอดรถ หากไม่ทำการลงทะเบียน หรือยังไม่มีบัญชีผู้ใช้ จะไม่สามารถจองที่จอดรถได้ สามารถทำได้เพียงแค่ดูที่จอดรถเท่านั้น
1. เลือกลงทะเบียนที่มุมขวาบนของหน้าเว็บ
2. กรอกข้อมูลตามที่เว็บแสดงให้กรอก 
3. อ่านเงื่อนไขและข้อกำหนดการใช้งาน
4. เสร็จแล้วเลือกปุ่มลงทะเบียน เพื่อทำการยืนยันการลงทะเบียน
![ลงทะเบียน](image/ลงทะเบียน.jpg)

### **ขั้นตอนการใช้ PAKU**
1. เข้าสู่ระบบ โดยใช้บัญชีที่ได้ลงทะเบียนไว้เพื่อเข้าสู่ระบบ ![เข้าสู่ระบบ](image/เข้าสู่ระบบ.jpg)
2. เมื่อเข้าสู่ระบบสำเร็จจะเข้าสู่หน้าแรกของเว็บ ![หน้าแรก](image/หน้าแรก.png)

__ส่วนที่ 1 Menu bar__  จะแสดงเมนูใช้งานของผู้ใช้ โดยเมื่อเลือกที่ไอคอน PAKU จะกลับมาหน้าแรกเสมอ ผู้ใช้สามารถจองที่จอดจากส่วนนี้ที่เมนู ‘จองที่จอดรถ’ โดยจะแสดงที่จอดรถใกล้คุณจากการระบุตำแหน่ง และเมื่อเลือกที่จอดรถแล้ว ระบบจะทำการเปลี่ยนหน้าให้ไปทำการจองได้เลย

__ส่วนที่ 2 ค้นหาที่จอดรถ__ ผู้ใช้สามารถค้นหาที่จอดรถได้จากส่วนที่ 2 โดยใช้คำค้นหาได้ทั้งชื่อตำแหน่งของสถานที่ เช่น สยาม อนุสาวรีย์ชัยสมรภูมิ ฯลฯ  หรือชื่อที่จอดรถ ในกรณีที่ผู้ใช้ทราบชื่อจอดรถ เช่น Fame Parking

__ส่วนที่ 3 ที่จอดรถแนะนำ__ ในส่วนนี้จะแสดงที่จอดรถแนะนำจากตำแหน่งสถานที่ต่างๆ โดยจะแนะนำจากเรตติ้งหรือระดับความพึงพอใจของผู้ใช้ที่เคยใช้บริการ

### **ขั้นตอนการจองที่จอดรถ**
1. ป้อนตำแหน่งสถานที่ที่ต้องการใช้บริการ ![ค้นหา](image/วิธีค้นหา.png)
2. ระบบจะนำมาสู่หน้านี้ โดยผู้ใช้สามารถดูตำแหน่ง หรือระบุตำแหน่งเพิ่มโดย Google map โดย Google map จะแสดงที่จอดรถทั้งหมด และ ‘ที่จอดใกล้สถานที่ที่คุณเลือก’  เป็นตัวเลือกของที่จอดรถแนะนำ ![map](image/ggmap.jpg)

**ตัวอย่าง :** การจองที่จอดรถ BKK Parking ![จอง](image/แสดงส่วนจอง.png)
**ส่วนที่ 1, 2 และ 3** เป็นส่วนที่แสดงข้อมูลของสถานที่ให้เช่า โดยส่วนที่ 1 แสดงรูปที่จอดรถ ส่วนที่ 2 แสดงรายละเอียดข้อมูลเกี่ยวกับที่จอดรถ และส่วนที่ 3 แสดงรีวิวของผู้ที่เคยมาใช้บริการ <br>
**ส่วนที่ 4** เป็นส่วนที่ผู้ใช้ต้องกรอกรายละเอียดเกี่ยวกับการจอง โดยระบบจะทำการประมวลผลจำนวนชั่วโมง และคำนวณราคาให้ผู้ใช้

3. กรอกข้อมูลในส่วนที่ 4 เมื่อกรอกเสร็จแล้ว กดจองทันทีที่ปุ่มสีเหลือง
4. เมื่อทำการจองเสร็จแล้ว ผู้ใช้สามารถดูรายการที่จองได้จาก ‘รายการของฉัน’ จาก Menu bar

### การเช็คอิน-เอาท์ 
&emsp;ในส่วนนี้ เป็นส่วนหลังจากที่ทำรายการจองเสร็จแล้ว 
![รายการจอง](image/รายการจอง.jpg)

เมื่อผู้ใช้เข้าใช้บริการตามที่ได้กรอก
1. เลือกรายการของฉันในส่วน Menu bar 
2. เลือก ‘การจอง’
![book](image/checkin-out.png)

    - ผู้ใช้ต้องทำการเช็คอิน เมื่อผู้ใช้เริ่มใช้บริการเช่าที่จอดรถ โดยการคลิกปุ่ม ‘CHECK IN’ เพื่อทำการยืนยันการเข้าใช้บริการ
    - ผู้ใช้ต้องทำการเช็คเอาท์ หลังจากใช้บริการเช่าที่จอดรถครบตามจำนวนเวลาที่จอง โดยการคลิกปุ่ม ‘CHECK OUT’ เพื่อเป็นการยืนยันว่าผู้ใช้ ใช้บริการครบตามจำนวนเวลา และถ้าหากผู้ใช้ทำการ CHECK OUT เกินเวลา ผู้ให้เช่าสามารถคิดค่าปรับเกินเวลาได้

### **การยกเลิกการจอง**
&emsp;หากผู้ใช้ต้องการยกเลิกรายการที่จอง สามารถทำได้ดังนี้
1. เลือกรายการของฉันในส่วน Menu bar
2. เลือก ‘การจอง’
3. เลือกรายการจองที่ต้องการยกเลิก 
![ยกเลิกจอง](image/unnamed.png)
4. เมื่อทำการยกเลิกเสร็จแล้ว ระบบจะทำการย้ายรายการที่ยกเลิกแล้วไปหน้า ‘ยกเลิกแล้ว’ ผู้ใช้สามารถเข้าไปดูประวัติการยกเลิกได้
![ยกเลิกแล้ว](image/ยกเลิกแล้วedit.png)

### **การให้เรตติ้งและการรีวิว**
![rating](image/การให้เรตติ้ง.png)
การให้เรตติ้ง<br>
&emsp;เมื่อผู้ใช้ทำการ Check out การจองเรียบร้อยแล้ว ระบบจะทำการแสดงคะแนนให้ผู้ใช้ให้คะแนน หรือการให้เรตติ้ง โดยส่วนนี้ระบบจะบังคับให้ผู้ใช้ให้เรตติ้ง หลังการ Check out โดยที่ผู้ใช้ไม่สามารถกดข้ามหรือไว้ก่อนได้ ถ้าผู้ใช้ไม่ทำการให้คะแนน จะถือว่ายังไม่ได้ทำการ Check out

การรีวิว<br>
&emsp;ผู้ใช้สามารถแสดงความคิดเห็นเพิ่มเติมได้จากหน้านี้ โดยที่ระบบไม่บังคับให้แสดงความคิดเห็น ผู้ใช้สามารถเลือกได้ว่า จะแสดงความคิดเห็น หรือข้ามส่วนการแสดงความคิดเห็นเพิ่มเติม

&emsp;ในส่วนนี้ ไม่ว่าผู้ใช้จะแสดงความคิดเห็นหรือไม่ก็ตาม ผู้ใช้ต้องให้คะแนนความพึงพอใจ และ<span style="color: red;">**อย่าลืมกดยืนยัน**</span> มิเช่นนั้นจะถือว่าการให้คะแนน และการ Check out เป็นโมฆะ และผู้ใช้จะต้องจ่ายค่าปรับ เนื่องจาก Check out เกินเวลา

## **เจ้าของที่จอดรถ (Lessor)**
&emsp;หากท่านต้องการเป็นเจ้าของที่จอดรถ หลังจากท่านลงทะเบียนเป็นผู้ใช้งานแล้ว ท่านจะต้อง <u>**“ยืนยันตัวตน”**</u> ให้กับระบบก่อน <br>
โดยมีขั้นตอนการยืนยันตัวตนดังนี้
1. กรอกเลขบัตรประจำตัวประชาชน และเลขหลังบัตรประชาชนของท่าน
2. อัปโหลดรูปภาพด้านหน้าบัตรประจำตัวระชาชน
3. อัปโหลดรูปตัวท่าน ถ่ายภาพคู่กับ บัตรประจำตัวประชาชน
![ยืนยันตัวตน](image/ยืนยันตัวตน.jpg)

หลังจากท่านทำการยืนยันตัวตนแล้ว ท่านจะต้องรอให้ระบบอนุมัติก่อน จึงจะสามารถประกาศให้เช่าที่จอดรถได้ 
### **การประกาศให้เช่าที่จอดรถ**
&emsp;หลังจากที่ท่านได้รับการอนุมัติจากระบบให้ประกาศที่จอดรถได้ เมื่อเข้าสู่ระบบแล้วจะเป็นดังภาพ
1. ให้ท่านเลือก “เพิ่มที่จอดรถ” ใน Menu bar
![เพิ่มที่จอด](image/เพิ่มจอด.jpg)
2. จากนั้นท่านจะต้องกรอกรายละเอียดทั้งหมดซึ่งแบ่งออกเป็น 3 ส่วนดังภาพ <br>
    - <u>**ส่วนที่ 1**</u> ประกอบด้วย ชื่อที่จอดรถ ตำแหน่งที่จอดรถโดยระบุจาก Google Map ประเภทที่จอดรถ จำนวนที่จอดรถ ประเภทรถที่ท่านสามารถจอดรถได้ และเวลาที่เปิดให้บริการ ![ส่วนที่1](image/เพิ่ม1.jpg)
    - <u>**ส่วนที่ 2**</u> ประกอบด้วย คำอธิบายของที่จอดรถที่ผู้ใช้ควรทราบ กฎของที่จอดรถ(ไม่บังคับ) สถานที่ใกล้เคียงของที่จอดรถ และสิ่งอำนวยความสะดวกในที่จอดรถ ![ส่วนที่2](image/เพิ่ม2.jpg)
    - <u>**ส่วนที่ 3**</u> ประกอบด้วย ราคาของที่จอดรถ และรูปภาพของที่จอดรถ ![ส่วนที่3](image/เพิ่ม3.jpg)
3. เลือก “ประกาศ” เพื่อเป็นการยืนยัน

### **ที่จอดรถของท่าน**
&emsp;เมื่อลงประกาศสำเร็จแล้วท่านจะสามารถเห็นที่จอดรถของท่านทั้งหมดดังภาพ โดยท่านสามารถดำเนินการที่จอดรถได้ 3 วิธีดังนี้ ![ที่จอดรถของฉัน](image/ที่จอดรถของฉัน.jpg)
1. พักชั่วคราว เมื่อท่านไม่สะดวกให้บริการที่จอดรถในบางช่วงเวลา
2. ลบ ลบที่จอดรถที่ท่านไม่ต้องการให้บริการแล้ว
3. แก้ไข แก้ไขข้อมูลของที่จอดรถที่ท่านได้กรอกไปทั้ง 3 ส่วน ก่อนหน้านี้
### **การยืนยันจองที่จอดรถ**
&emsp;ในเมนูรอการยืนยัน เมื่อมีผู้เช่าที่จอดต้องการจองที่จอดรถของท่าน ท่านจะต้องกด <u>**“ยืนยัน”**</u> เพื่อเป็นการรับทราบให้ผู้เช่ามาจองที่จอดรถของท่านได้ ![ยืนยันจอง](image/ยืนยันจอง.jpg)

โดยท่านสามารถดูรายละเอียดการเช่าได้ดังภาพ ![รายละเอียดเช่า](image/รายละเอียดเช่า.jpg)

### **การยืนยันการเช็คอิน-เอาท์**
&emsp;ในเมนูการให้เช่า เมื่อผู้เช่ามาถึงที่จอดรถแล้ว 
1. ท่านจะต้องกด “CHECK IN” เพื่อเป็นการยืนยันการเช็คอินของผู้เช่าอีกครั้ง
2. ท่านจะต้องกด “CHECK OUT” เพื่อเป็นการยืนยันการเช็คเอาท์ของผู้เช่าอีกครั้ง ![CHECKINOUT](image/checkin-out.png)

# **System Administrators Manual**
### **System Administrators**
1. เข้าไปที่ link/login โดยใช้บัญชีของ admin เพื่อเข้าสู่ระบบ ![CHECKINOUT](image/เข้าสู่ระบบ.jpg)
2. เมื่อเข้าสู่ระบบสำเร็จจะเข้าสู่หน้า System Administrators page ![admin](image/admin1.png) 

**ส่วนที่ 1 Menu bar** จะแสดงเมนูในการใช้งานของผู้ดูแลระบบ ทั้งการจัดการผู้ใช้งาน การรอการยืนยันตัวตนของผู้ใช้งาน รวมถึงการออกจากระบบ <br>

**ส่วนที่ 2** จะแสดงเมนูของหมวดหมู่ของผู้ใช้งานตามการยืนยันตัวตนของผู้ใช้งาน ประกอบไปด้วย 4 เมนูดังนี้
- <u>*ทั้งหมด*</u> <br>แสดงรายชื่อผู้ใช้งานและรายละเอียดของผู้ใช้งานทั้งหมดในระบบ
- <u>*ยืนยันแล้ว*</u> <br>แสดงรายชื่อผู้ใช้งานและรายละเอียดของผู้ใช้งานในระบบเฉพาะผู้ใช้ที่ได้รับการยืนยันตัวตนแล้ว
- <u>*รอการยืนยัน*</u> <br>แสดงรายชื่อผู้ใช้งานและรายละเอียดของผู้ใช้งานในระบบเฉพาะผู้ใช้ที่ยังไม่ได้รับการยืนยันตัวตน
- <u>*ไม่ยืนยัน*</u> <br>แสดงรายชื่อผู้ใช้งานและรายละเอียดของผู้ใช้งานในระบบเฉพาะผู้ใช้ที่ไม่ผ่านการยืนยันตัวตน

**ส่วนที่ 3** จะแสดงรายชื่อและรายละเอียดของผู้ใช้งานทั้งหมดตามเมนูที่เลือกในส่วนที่ 2
### **การอนุมัติผู้ใช้งาน (Approve user)**
1. เลือก **รอการยืนยันตัวตน**
2. เลือกผู้ใช้งานที่ต้องการยืนยันตัวตน แล้วคลิก **Inspect**![approve](image/adminapprove.png) 
3. เมื่อคลิก Inspect จะแสดงรายละเอียดข้อมูลผู้ใช้รายที่เลือก โดยมีตัวเลือกให้เลือกคลิกดังนี้ ![userdetail](image/userdetail.png) 
    1. <span style="color: green;text-decoration:underline;">Approve</span> เป็นการ<u>ยอมรับ</u>ให้ผ่านการยืนยันตัวตนของผู้ใช้
    2. <span style="color: red;text-decoration:underline;">Decline</span> เป็นการปฏิเสธไม่ให้ผ่านการยืนยันตัวตน

### **การลบผู้ใช้งาน (Delete user)**
1. เลือก **จัดการผู้ใช้งาน**
2. เลือกผู้ใช้งานที่ต้องการลบออกจากระบบ คลิก **Delete** ![admindelete](image/admindelete.png) 
3. เมื่อคลิก Delete จะแสดงชื่อผู้ใช้รายที่เลือก และมีตัวเลือกให้เลือกดังนี้
![admindelete2](image/admindelete2.png)
    1. <u>**ลบ**</u> เพื่อ<u>**ยืนยัน**</u>การลบผู้ใช้รายที่เลือกออกจากระบบ
    2. <u>**กลับ** </u>เพื่อ<u>**ยกเลิก**</u>การลบผู้ใช้รายที่เลือกและกลับเข้าสู่หน้าจัดการผู้ใช้งาน  